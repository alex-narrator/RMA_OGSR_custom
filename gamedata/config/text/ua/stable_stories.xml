<?xml version="1.0" encoding="windows-1251" ?>
<string_table>
	<string id="stalker_story_1">
		<text>Забираємося, отже, до того ангара. Навколо пилюка, павутиння - повно; детектори повну маячню показують: мовляв, не те що нікого навколо, а й нас самих у природі не існує. Пішли позиції по периметру займати: Саньок попереду, ми прикриваємо... І тут - бемц! Балки здоровенезні такі залізні, іржаві під стелею, так одна зривається - й униз! Як Саньок вивернувся, сам не знає, а ця хрінь устромилася у підлогу прямо там, де він стояв. Ну він, як упав і відкотився, не вставав на ноги взагалі, а так, лежачи, да-авай з автомата садити! Інші теж налякалися, ідіоти, і теж давай садити бозна-куди. А ще по хвилі почав Саньок репетувати щось про тварину в кутку. Я дивлюся - ніякої тварини не бачу... Отже, маєш - не операція, а конкретний такий бардак... бардельєро... Пішли ми по цих руїнах ходити; ходили хвилин п'ять - обережно-обережно, щоб під балками цими більше не опинитися. І маячня ж, кажу, ну маячня повна: то одному, то іншому щось вчудиться, вони й давай чергами у півмагазина бити у порожнє місце. А двом взагалі не пощастило: один йшов наче рівною підлогою й раптом до ями впав, а другого звідкілясь зірваними дверима поперек спини як бахне! Ну, тут ми завелися: уже ж зрозуміло, що тварина якась розважається! Врубили псі-захист, в усі кути по газовій гранаті… ну й чекаємо, хто з’явиться, а пальці тримаємо на спуску. Чекаємо-чекаємо... А тварина, як потім виявилося, летюча була, чи що... Поки ми внизу дурниками бігали, вона собі тихенько сиділа під стелею і веселилася, курва... Доходило до нас довго, та й то випадок допоміг. Гадина ця розхитала ще пару балок, то половина даху й навернулася - прямо на нас, так що чотирьох хлопців на місці розчавило... Тут ми її й дістали! Як Саньок почув шурхіт нагорі, так і дав чергу - чудовий, я вам скажу, рефлекс! Ох і вибухнуло ж вереском! Ми, звісно, підскочили, дали з усіх стволів... Тварина обсипалася згори із таким ревом, що прямо вуха позакладало. Ну, ми душу й відвели: хто прикладом бив, хто просто ногами пройшовся... Саньок, так той ніж дістав, щоб їй потрух вивалити. Командир, зрозуміло, усіх довго відтаскував, а то б узагалі падлу цю ложками із підлоги зішкрібати довелося...</text>
	</string>
	<string id="stalker_story_1_name">
		<text>Про тварину в ангарі</text>
	</string>
	<string id="stalker_story_10">
		<text>А чули про Провідника? Найперший зі сталкерів. Перший до Зони ходити почав, та й дотепер живий. Кажуть, проведе до будь-якого місця. Інша справа, що знайти його проблематично: об'яв з адресою не розклеює, та й провести теж далеко не кожного погоджується. Бабла начебто бере чимало, але якщо знайшов його і домовився, будь певен - він тебе доставить куди треба. От із ким би перемовитись! Він, напевно, бачив, що там, за Радаром...</text>
	</string>
	<string id="stalker_story_10_name">
		<text>Надпровідник</text>
	</string>
	<string id="stalker_story_11">
		<text>Понти бить і з баблом буть - це дві великі разніци… Шо, думали, тут бабло за так дається? Ні хера! За так тільки вас потвора яка-небудь вшкварить або сталкер завалить... Думать нада. Там думать нада, а тут іще лучше. Хто зовсім бик, той тут довго не тягне. Не канає воно, без голови хорошой... Карочє, діло так було. Утрьох ми із Синцем та Цепою покійними через хоздвор ішли - дорогу зрізали. Дивимося - олень якийсь чеше. Ну, ми, карочє, сникалися. А він мимо нас проходить - не видить. Малий такий, а мішок тягне - ващє, пипоть в натурє! І автомат хитро висить - чуть шо, маслин нам засуне. Ну, Синець мені - типа, давай його пощупаєм, шо в нього там? А я йому: «Тихо, дятєл! Лучше дивись, куди він свій хабар тягне». Ну шо...  Олень вдруг як провалився кудись - ми даже не поняли. Ну, чекаєм. Він хвилин через двадцять виліз. Поки обтрушувався, до нього Цепа ззаду тихо під'їхав і півбашки зі шпалера зніс. Почали вони із Синцем тіло потрошити: броник на ньому був класний, та й лопатник мав буть тоже... Я відлить отошов - моє пацани мені всігда оддадуть, я по жизні в долє. Тут як херане!.. Карочє, терпила той не простий був: він шось хитре намутив, шоб рвонуло, якщо з його броник хтось знімать буде. Я звалив оттудова швидко - мало хто щас на вибух прийде... Вернувся через місяць. Од Цепи із Синцем та оленя того - хоч би кісточка: вобщє по нулях. Карочє, прикинув я, де він у кирпичі лазив, і сам туди поліз... Ну, пройшов три кімнати - голяк! Тут дивлюсь, в углу купа ліжок навалена. На хер там стільки нар? Карочє, взявся розгрібать. Розгріб. Дивлюсь - мама моя женщіна, люк! Піднімаю, значить, кришку, свічу фонарьом. Йопересете, я в раю!.. Ну, шо там було - то моє діло… головне, обижений не остався. А вуха б розвісив - давно б жмуриком став або й січас босий бігав, як некоторі…</text>
	</string>
	<string id="stalker_story_11_name">
		<text>Люк до раю</text>
	</string>
	<string id="stalker_story_12">
		<text>Кажуть, є одна група товаришів... Їх коли шаманами називають, а коли друїдами. Вони нібито взагалі із собою електронного устаткування не мають - до природи, типу, ближче, і все таке... Ну, вони впевнені, що Зона на електроніку... на випромінювання всякі електромагнітні сильніше реагує... так, і монстрів на тебе нацьковує. Як по-їхньому виходить, то Зона - живий організм. Не можна, мовляв, лізти у неї із приладами: правильна людина і без усякого барахла упорається. Щоправда, автомати вони із собою, козли, тягають... чом би зубами та нігтями не спробувати?.. З іншого боку, гине їх у Зоні начебто б не так уже й багато, не частіше за наших. Так що, може, правильно додумалися... Вони, щоправда, начебто більше з білоруського боку до Зони заходять. Чорт, а цікаво було б на них подивитися! Та й перевірити одним часом, скільки вони артефактів із собою мають...</text>
	</string>
	<string id="stalker_story_12_name">
		<text>Історія про бойових друїдів</text>
	</string>
	<string id="stalker_story_13">
		<text>Може, хто-небудь знає про глибоко засекречені лабораторії в Зоні?.. Вони ж начебто й досі працюють... Ну так, так... Незрозуміло, як там взагалі хтось вижити зміг... без припасів, енергії... От і виникає питання - може, там зовсім не люди працюють? Я тут із чоловічком одним спілкувався... Він сам лабораторії не бачив... Ні, сам не бачив, але на сканер зловив переговори якісь дивні на «Янтарі», так там про якусь лабораторію йшлося. А інший мужик цьому, першому, клявся, що наткнувся якось на фігуру в комбінезоні типу сталкерівського, але настільки кращому, що й годі... І наче фігура та напівпрозора йому сказала, щоб валив звідси. Ну так, прямо й сказала: «Не заважай, чуєш, іди геть, ми тут працюємо». Хлопець, звісно, ледь не всрався... Ясна річ, хто із нас таке раніше бачив?.. З іншого боку, це начебто б сталося неподалік від Радара... ну, ви розумієте... Ну так. Отже, навряд чи правда... Але з іншого боку, мутації - вони ж різні, напевно, бувають? Може, це вже не люди, а якісь сутності енергетичні? А?.. Та добре, чого ви… Скажеш щось серьйозне, а вам би лишень погиготіти…</text>
	</string>
	<string id="stalker_story_13_name">
		<text>Тінь Привида</text>
	</string>
	<string id="stalker_story_14">
		<text>Знаєте, що скажу? У цій частині Зони спати майже не можна... Мені ще щастить, я й так заснути не можу... а в інших такі кошмари трапляються, що, буває, і не прокидаються зранку - від розриву серця, наприклад... Хто дуба дає, а в кого дах зриває конкретно... Нещодавно, правда, чутка пішла, ніби є засіб. Якщо сильно прикрутить поспати, бажано знайти цебро старе... чи каструлю хоча б велику... дзбан там... Головне, щоб воно ціле було, не діряве. Голову туди засовуєш - і спи собі, мов у пана Бога за пазухою... Смійтеся, смійтеся. Подивлюся я на вас за пару днів, коли від утоми з ніг падатимете. Розумаки... А от самі скажіть, якого, виходить, біса вояки отут останнім часом почали шурхотіти в шоломах таких хитрих? Еге! Раніше, років уже, може, зо два - анічичирк, а останнім часом чогось забігали. Шоломи в них нові якісь: хлопці тіло одного знайшли, розповідали. Сітка там усередині із тонкого такого дроту мідяного, до підшоломника прикріплена. От і думайте - що воно за мудрагельство, нащо воно таке треба? Точно вам кажу, то все не так просто. З аномалій шукати тут особливо нема чого - не ті місця, на інших ділянках і безпечніше, і шмат кращий знайдеться... Я так розумію, підходи вони намічають. Плацдарм готують. До Саркофага пробитися хочуть, сто відсотків. А там як бахне, то нікому мало не здасться. Така моя думка… Головне, нам із вами десь подалі на той момент опинитися…</text>
	</string>
	<string id="stalker_story_14_name">
		<text>Кошмар без цебра</text>
	</string>
	<string id="stalker_story_15">
		<text>Хлопці, а ви щось чували про той… як його… «Перехват»? Це ж, кажуть, група зі спецаків, вояків кадрових! І як працюють, гади, як працюють! Це тобі не мудаки на периметрі! Мало того, що до чорта в зуби лазять, так іще ж не виходять із Зони місяцями!.. Та ні, не брешу я! Бази в них, кілька штук одразу, схронів до біса, а ще їм ледь не щотижня вертушки припаси підкидають. Командиром у них Громов якийсь... думаю, прізвище фуфло, несправжнє - вони його то «Майором», то «Громом» кличуть. Не вірите?! Таж Оніфатович якось їхні перемовини перехопив! Перехопив - і давай, Боже, ноги, а то б коцнули тільки так... Таємниця, так її! Оніфатовича ж усі знають? Ну ось! Не фуфло це, а серйозна команда. Хтозна, що їх тут знадило таке цікаве, але ж працюють вони - мамо рідна! Мені б хоч на третину - ні, на десять відсотків так! - уже б будиночок на південному березі Криму в кілька поверхів збудував би... У них, кажуть, штука така є - монстрів за двісті метрів засікати. Будь-яку тварину! Ясно, тоді й по Зоні можна ходити та на всі боки плювати... А то ще, теревенять, є якісь діячі... Не вояки, а начебто з наших... Значить, пробралися якісь до центру Зони. Мало, що пробралися - вони й тварин приручати вміють! За периметр, на Велику Землю, взагалі не ходять - і до них теж ніхто… ну, крім тих, мабуть, кому доля до Саркофага дістатися… Артефактів у них - хоч підтирайся! От «долгівці» про них добре знають… знають, гади, воюють - і мовчать! Спитаєш кого із цих поліцаїв, так він каже: «Брехня». Ет, ну не суки?!</text>
	</string>
	<string id="stalker_story_15_name">
		<text>Перехват - мешканець глибини</text>
	</string>
	<string id="stalker_story_16">
		<text>Браття, чи ви чули? Днями кілька невірних підібралися до антен. Моноліт направив нас і брати вчасно їх помітили. Одного ми знищили одразу. Двоє інших кинулися втікати. Боягузи. Усі вони боягузи. Лише щира віра не лишає місця для страху! Двоє змогли втекти, але Моноліт мудрий та відає все. Отже, вони потрібні йому і мають лишатися живими.</text>
	</string>
	<string id="stalker_story_16_name">
		<text>Про тих, хто рвонув до антен</text>
	</string>
	<string id="stalker_story_17">
		<text>Браття, Моноліт звернувся до мене вночі. Я говорив із ним. Він був прекрасний у своїй величі. Я ледь не засліп, але його світло наповнило мене великою силою! Я знаю, я відчуваю, що його сила перебуває з усіма нами! Він сказав мені, що перемогти зло здатна лише тверда віра. Він сказав, що його сила наповнить лише вірних. Іще він відкрив мені, що наша перемога наближається!</text>
	</string>
	<string id="stalker_story_17_name">
		<text>Про Моноліт уві сні</text>
	</string>
	<string id="stalker_story_18">
		<text>Браття, недавно Моноліт випробував мою віру і я ледве не збочив з істинного шляху. Але я встояв! Хвала Моноліту! Його випробування загартовують нас! Ми поверталися із Темної долини і я трохи відстав від братів. Зло скористалося цим і раптово розпочало гру зі мною. Я… я засумнівався. Істинність спотворилася; Ворог нашіптував мені, що Моноліт використовує нас як рабів. Але потім я зрозумів: це випробування. Я згадав про велич і сяйво Моноліту, і воля та впевненість повернулися до мене. З того часу я вже не боюся жодних труднощів і не відаю сумнівів. Хвала Моноліту!</text>
	</string>
	<string id="stalker_story_18_name">
		<text>Про випробування віри</text>
	</string>
	<string id="stalker_story_19">
		<text>Я був у Темній долині. Там дуже багато невірних, адже сила Моноліту ще не сягнула цих місць. Ми охороняли. Уночі на нас напали. Ми люто боролися із цими тваринами. Заслуги братів були великі: незабаром Моноліт закликав їх до себе. Для мене він приготував ще одне випробування. Моя зброя вже не стріляла. Але тут Моноліт сказав мені: «Ти зі мною, а моя сила - з тобою. Якщо ти будеш твердий у своїй вірі, то проженеш моїх ворогів і наблизишся до мене!». Тоді я став тінню. Я пригнувся і обійшов їх із правого боку. Дурні шпигуни нічого не помітили. Вони подумали, що покінчили з нами і глузували з порожніх тіл наших братів. Але я вже бачив їхні спини. А потім із моїх рук ударила міць Моноліту. Так він убив їх усіх. Я щасливий служити тобі, Досконалий!..</text>
	</string>
	<string id="stalker_story_19_name">
		<text>Про сутичку в Темній долині</text>
	</string>
	<string id="stalker_story_2">
		<text>Ми з напарником до цього НДІ давно придивлялися: надто вже місце пустельне - ані звірини навколо, ані мутантів. Тільки хто б туди не поткнувся, або вертає переляканий на смерть, або його взагалі більше не бачать. Вирішили самі потихеньку розвідати. Виїхали затемна, а як дісталися місця, уже світати почало. Залишили машину в улоговині, пішли лісом до узлісся. Там зупинилися, напарник залишився внизу, а я поліз на дерево з оптикою - огледітись, що навкруги діється. Бачу - корпуси, і не так щоб зовсім уже закинуті, шибки цілі майже всі, у дворах трави небагато, не те що в інших місцях - мені по пояс... По всьому виходило, що тут живуть, однак тиша повна і жодного руху. Тут раптом трохи праворуч ударили черги - хтось з автомата бив короткими. Я оптикою туди. Бачу, на даху одного з корпусів незнайомий дядько як пацюк зацькований метушиться і стріляє без упину в усі боки. Але в кого - дивлюся і зрозуміти не можу: він там один був. І потім... почалося... Я усе бачив як на долоні. Автомат у нього з рук сам собою вилетів... Наче крила в залізяки виросли!.. Мужик закричав щось, дістав ніж і виставив його перед собою. І тут - хоч вір хоч ні - дивлюся, а перед ним сам собою висить ще один. Отак у повітрі жалом до нього і висить, і наче не тримає його ніхто. Що далі було - то не до ночі розповідь... Хвилин п’ять того мужика різали. Потроху так, суки, матері їхній ковінька - там поріз, тут укол... Бідолаха незабаром уже весь у крові був... Потім, як він уже ногами заплітатися став, його ніж теж вибило; мужика як підніме в повітря, як загорне пару разів... Я такого в житті не бачив - натурально, як ганчірку вертіло... Я за три секунди мокрий став... Потім... Ні, все, не хочу... Як я віддихався, ще хвилин із п’ять шарив прицілом по околицях. Руки тремтіли, оптика від поту мокра стала... Ну хоч би одна тварина! У звичайному діапазоні та в інфрачервоному - ні-чо-го. Як я зліз, напарник на меня подивився, та й запитувати роздумав. А як повернулися на базу, я тиждень заливав очі, не просихав... Потім, як відійшов трохи, поспитався наших - може, хто щось чув про таке? А народ на мене почав дивитися скоса: чи ти не теє, часом, чоловіче? Ото такі справи…</text>
	</string>
	<string id="stalker_story_2_name">
		<text>Жах у НДІ</text>
	</string>
	<string id="stalker_story_20">
		<text>Брати, ми патрулювали околиці Чорного лісу і побачили там одинака-невірного. Він уже почав навертатися, тому ми не вбили його, але ще наполовину перебував у своєму тваринному стані... Я знаю, мудрий Моноліт зробив це для всіх нас: він знову показав нам справжнє обличчя своїх ворогів. Тепер наша віра стала ще міцнішою! Наближається, брати!.. Наближається перемога над невірними, і тоді Моноліт виконає наше таємне бажання! Істинно відданих він наблизить до себе, до слави своєї, величі своєї! Ми вічно перебуватимемо у його сяйві!..</text>
	</string>
	<string id="stalker_story_20_name">
		<text>Перетворення у Чорному лісі</text>
	</string>
	<string id="stalker_story_3">
		<text>Котортше, дружбан мій ось що розповідав. Підняло його, значить, посеред ночі начальство: типу, бігцем до лабораторії, вантаж прийшов. Він сонний, не врубується: який вантаж? Вони йому: ти що, спирту казенного перепив? Трупак свіжий на столику, смачного! Коротше, приходить він та до столу. А там таке-е... Він, по ходу, жмуриків із Зони усяких бачив: і розірваних, і жарених-варених, і мутантів порізав не один десяток, а тут раптом у шлунку вечеря гуляти почала. Коротше, з першого погляду - без двох хвилин людина, хіба макітра на нормальну ні фіга не схожа: здоровенний такий гарбуз, увесь у горбах. Ну й тіло - концтабір, сама шкіра та кістяк. Але то він потім розібрав, а спочатку, каже, дивлюся, місиво якесь: усе навиворіт, заляпано якоюсь капостю - кров типу... Ці гондураси боєприпасів не пошкодували. «До-олг»... пошук аномальних об'єктів... оце такий пошук, прикинь!.. Це, каже, була помісь друшляка та порваної грілки... і взагалі вони явно по ньому у говнодавах своїх добре погуляли; не об'єкт, курва, а шматок м'яса в чорному ганчір'ї. Коротше, він решту ночі та половину ранку горбатився. По ходу, каже, це та сама тварина, яку місцеві за ілюзіоніста знають: чорне ганчір'я, довбешка метр в обхваті... Прикольно, що те, що в нього за обличчя вважали - то типу тім'ячко. Ні, мармиза в нього натурально є, тільки дрібна зовсім: моргалки не відкриваються й ніс мов шпилька, хоча паща - здоровенна, як ворота. Ходить, видно, і голову на груди звішує - силоньки немає рівно тримати, бідолашне... А прикинь, чого ці тварини на обід їдять. Грибки! Грибочки! Коротше, усі бачили - у Зоні грибів повно, так старі сталкери недарма кажуть, що ці тварюки з них сік жмуть. Гурмани, е? А ще знаєте, чого що у нього в мішечку на боці сховане було? Ну? Та куди тобі! Коротше, мізки там у нього були в'ялені. А здогадайся, чиї? Контролерські!..</text>
	</string>
	<string id="stalker_story_3_name">
		<text>Вечеря патологоанатома</text>
	</string>
	<string id="stalker_story_4">
		<text>Прибилося було до нас тут дурило одне… Оце чешемо, спинимося на п'ять хвилин перепочити, а він одразу на п'яту точку - і розслаблюється. А як іти, так він останнім дупу від землі відриває. Ну й дорозслаблювався... відстав, а там його контролер за мізки цап! - й усе, спікся. Хто новачок у нашій справі, запам'ятовуй. Шерех там або хоч вітерець який підозрілий... нехай хоч зайчик пробіжить... тим більше, що звірятка тут - не приведи Господи. Коротше, готовим щосекунди треба бути. Щоб магазини та гранати під рукою й автомат на безперервному. Якщо вже побачив що, висаджуй одразу піврожка; якщо за кущами щось - теж лупи, а вже потім запитуй. Тут курс молодого бійця такий: не нарядів навішають, а з кишками зжеруть, пукнути не встигнеш! Стосовно контролерів - окрема історія. Скажімо, відстрілявся ти по шереху - і падай одразу ж, тої ж секунди! Хоч на спину, хоч як. Контролер чіпляє, якщо бачить тебе - зосередитися йому треба, чи що. Поки загоряєш у тіньку, слухай в обидва вуха - чи не шарудить, чи не йде яка погань до тебе. Можна тихенько магазин новий поставити, та й гранати теж не зайвим буде приготувати… Отже, якщо тихо все, рахуєш до трьох і… валиш! Валиш якомога далі! Ну що, всмоктали? Ет, салабони… Себе щосекунди бережіть - тільки так тут і вціліти можна…</text>
	</string>
	<string id="stalker_story_4_name">
		<text>Легка здобич контролера</text>
	</string>
	<string id="stalker_story_5">
		<text>Я що думаю… Навіть не те, що думаю - так, прикидаю... А раптом геть усе, що тут є, - якийсь експеримент над людьми? Може, якісь, як то кажуть, зелені чоловічки... А що? Незгірша за інші версія... Цікаво мені: якщо це щось на кшталт полігона, то що саме вони тут випробовують? Перевіряють, за якими артефактами ми найбільше слину пускаємо? А може, то взагалі якісь бомби… Порозтаскали їх зараз по всьому світу, по лабораторіях усяких, багатіям по домівках... Хоча от це було б класно!.. Оце б так-так!.. Купили нелегально ці багатії якусь байду, купу бабла відвалили... Ну ясно, щоб крутіше за всіх, заздріть, барани... а воно... воно... яа-ак йобне!.. Ой, клас!.. Ой, не можу!.. Ой… уф-ф-ф… А взагалі, звичайно, біс його зна, що ті артефакти насправді… Хіба тільки той, хто за Радар ходив, може щодо цього розповісти… Хоча знати вони, може, й знають, от тільки сказати не можуть - мукають і слиною з рота крапають. Може, тому саме й крапають… Ет… От же ж лізуть думки всякі… то й невесело воно…</text>
	</string>
	<string id="stalker_story_5_name">
		<text>Підводне каміння</text>
	</string>
	<string id="stalker_story_6">
		<text>Так… пам'ятається, хтось мене вчора про щось питав, а я забув... А, згадав. Значить, є такі, що цікавляться, чому зараз у Зоні самі наші науковці длубаються, а іноземці й не потикаються? Значить, відповідаю по пунктах. По-перше, нащо самим сюди лізти, коли можна нашим грант дати, та ще й на таких умовах, що вони тобі усі потрібні результати самі на блюдечку піднесуть? Ну а якщо по-друге, то насправді вони тут бували, та ще й у великих кількостях. Це лише десь останніх років два закордонці до Зони бояться лізти... стався із ними один великий когнітивний дисонанс. Тепер лише скуповують матеріали та інформацію - ну й гранти роздають... Платять загалом непогано, тож багато одинаків на них працюють і мародери теж... Що, не чули про цю історію? Ну даєте! Уся Зона, і не тільки, на вухах стояли, а ви мов із неба впали! Добре, розкажу. Отже, до був великий десант. Одних учених штук тридцять з усіх усюд... усі світила, ясна річ. Готувалися серйозно: грошей зарядили - хоч одним знаменитим місцем їж, устаткування - купи. Взяли із собою взвод військових для охорони, трійку провідників з наших, до БТРів екранованих посідали й відчалили... Що-що! Повернулися за тиждень... дванадцятеро людей на розбитому БТРі. До периметра вийшли біля Гнилого лісу, а там їх уже чекали... мародери... Тим-то було до біса, з якого пекла люди вирвалися... Поклали майже всіх. За периметр лише троє вибралися - двоє наших та один науковець. В людини від вражень серйозно дах поїхав, тож його швиденько за барки - і лікувати. Він тепер книжку про Зону пише. А наші наче нічого - мабудь, попередній досвід допоміг. Хоча... теж, напевно, по-своєму здуріли: один потім пішов до Радара і пропав, а другий на Велику Землю подався. Ну а всіх решту Зона взяла. Про Містечко-32 чули? От там вони і вляпалися. Спочатку все начебто тихо було... ну, в межах... Вони там заміряли, проби збирали, в аномалії приладами тицяли... А потім у них почалося божевілля. Масове. Народ почав поступово на голову хворіти. Мені наш - той, що потім поїхав звідси - розповідав... Хто горло починав собі нігтями роздирати, хто довбешку свою об стіну розбивав, а хто просто - ствол до рота... А тут ще звірина поперла. Хто при тямі був, забарикадувалися в одній з будівель. Уявили, так? Зовні ніч й усі місцеві тварини, а всередині люди з котушок злітають один за одним. Тож над ранок ті, хто ще так-сяк міркувати міг, якось вирвалися. Гнали БТРом навпростець, без дороги; навіть пару аномалій зачепили... Дісталися Гнилого лісу... А з тих, хто в містечку лишався, нікого так і не знайшли. Хлопці тільки кажуть, що в тих місцях різко збільшилася кількість контролерів. Так… Ото з того часу до Містечка-32 ніхто не лізе, а іноземця до Зони й кав'яром не заманиш...</text>
	</string>
	<string id="stalker_story_6_name">
		<text>Хроніки мудрагелів-глобалістів</text>
	</string>
	<string id="stalker_story_7">
		<text>Отож що я хотів розказати. Коли «долгівці» того ілюза брали, я ж поруч був! Та так, випадково взагалі у тих місцях опинився… У моєї тачки, в «ниви» моєї, праве переднє полетіло: болти на купині зрізало. І по запчастинах повний нуль. Поматюкався я як слід, а потім дай, думаю, на завод збігаю, підберу потрібні. Ну там кілометр іти було, туди-сюди - півгодини, не більше! Та й бував я там раніш... Тут раптом бачу - «Долг»! Та не просто патруль, а штук із тридцять! Ну, думаю, компот, приплив!.. Як стояв, так у кущі й упав. «Якщо помітили і прочісувати почнуть, - думаю, - капець мені». Заліг, коротше, у ямці, намагаюся не дихати. А тут як пішла стрілянина! Щоб такими чергами шмаляли, я тільки раз у житті чув... коли Першу базу брали - старі, ті пам'ятають… Тож лежу, слухаю в обидва вуха... а воно за якийсь час як бабахне!.. Ще хвилин п'ять - затихло, а до мене наче ніхто й не йде. Тут я вже підвівся трохи та й у бінокль дивлюся. А ці витягаються із цеху... пом'яті такі, жмуриків своїх… та кажу ж, кількох «двохсотих» за собою тягнуть і ще ілюза на брезенті... там уже одне лахміття від нього лишалося. Втягнулися до улоговини. Потім чую - двигуни заревли і звук почав віддалятися. Я ще почекав - начебто нікого. Я всередину. Ну ясно - після «Долгу» що ти там знайдеш, але цікаво ж!.. То, я вам скажу, було щось! Стіни вони майже наскрізь подірявили. Балки впоперек підлоги валяються, шматок даху обвалився. Гільз по коліно - натуральне стрільбище. Кров, шмаття якесь... Корисного, щоправда, нічого не знайшов - так, два ріжки повних, та автомат валявся балкою причавлений, не витягти… Про болти я, ясна річ, і думати забув… Повернувся до тачки, подумав п’ять хвилин, зняв по одному болту з інших коліс… ну й доїхав якось потихеньку… А якби вийшов туди раніше хвилин на п'ятнадцять… м-м-м, і думати не хочеться.</text>
	</string>
	<string id="stalker_story_7_name">
		<text>Ілюзія «Долгу»</text>
	</string>
	<string id="stalker_story_8">
		<text>Так, так я тоді аж до самої околиці Прип'яті дістався. Ну й вирішив першим ділом озирнутися. Знайшов і точку хорошу - там котельня велика була із трубою. Ну, заходжу акуратненько... начебто, дивлюся, чисто все - пил лежить, слідів немає... Вліз у топку і поповз: там усередині труби скоби були. Нормально лізу, навіть у нагарі вже й не мажуся - скам'янів він... Обережненько висовуюся... Краса! Півміста як на долоні! Витяг бінокль і дивлюся... Ну й далі... Зібрався вже, значить, сповзати вниз, аж тут думка: що під самим носом коїться, забув подивиться! Трохи переважуюсь через край, дивлюся на єден бік, потім на інший... На! Оце б попав! У внутрішньому дворі карлик розгулює! Головне, я ж униз уже майже поліз! І то добре, що він мене поки не бачить. Тільки в макітру я йому поцілити не можу: «калаш» на спині висить, а труба вузька зовсім, не повернутися. Із «макарова», що під пахвою - дупу, там метрів п'ятдесят, та ще перепад по висоті... коротше, якщо одразу не влучу - а таки не влучу - тоді точно капець. Сиджу, міркую. Ну й дивлюся одночасно, що він там робить. А робить він щось таке незрозуміле. Спочатку бадьоренько так порпався у купі мотлоху, лише шматки на всі боки розліталися. А потім раптом як стояв, так і застиг. Наче прислухався до чогось. Опісля зовсім бардак почався. Сміття у тій купі якось само стало ворушитися. Карлик швиденько відстрибнув, став якось отак стовпчиком, руки до голови приклав, долоні якось хитро вивернув... а в нього як полетить! З усіх боків!.. Залізяччя, цеглини, руберойд, гілки... Його так з головою і накрило. Ну, думаю, все. Пипоть кошеняті, більше не ссатиме... Ні фіга! Дві секунди мотлох цей полежав, а потім точнісінько так само я-ак полетить в усі боки! Там обрізки труб були, то вони прямо у паркан бетонний повтикалися. Постояв карла ще із півхвилини, покумекав собі щось, а потім розвернувся й до будівлі потупав. Я ще хвилинку дух переводив. «Ну, - думаю, - усе, доста, час валити звідси». І тут раптом димом потягнуло. А потім і припікати стало... Та йдіть ви до біса, дурні! Вогонь хтось знизу розпалив, ось що! За хвилину - все, дихати вже не можу, сльози течуть! Якось вигріб на край труби - а там хоч би щось було: сиджу, ніжки звісив... А дим усе одно очі їсть, повітря не вистачає... коротше, валити треба терміново! На щастя, я із собою тонкого, але міцного репшнура завжди п’ятдесят метрів тягав про всяк випадок... Тож склав я його навпіл, якось на трубі зафіксував, хустку шийну навпіл розірвав, на безпалки намотав згори, та й поліз, усім богам помолившись... У голові одна думка: аби не зірватися! Страхування немає, нічого немає, шнур долоні ріже... Ну й, звісно що за законом підлості метрів п’ять до землі його не вистачило. Стрибати довелося. А що робити? Ох, я й загримів! Пощастило, бо хоч не зламав нічого… Але обдерся і ногу праву потягнув - ого! Потім ще думав, що взагалі зв’язки порвав. Однак тоді дременув звідти так, що золоту медаль на Олімпіаді, напевно, виграв би...</text>
	</string>
	<string id="stalker_story_8_name">
		<text>Сірий у Прип'яті</text>
	</string>
	<string id="stalker_story_9">
		<text>А я тоді очам своїм не повірив. От, здавалося б, є красиві дівчата, так? Але ця була... вона... Досконалість. Точно, досконалість. Таке було відчуття, що світ навколо неї чорно-білий і розмитий, сама вона у кольорі та різкості. Як вона рухалася! Я такого теж ніколи раніш не бачив. У мене аж у горлі заціпило. Здалася, думаю, їй ця наука! Що їй тут, у Зоні, робити?.. А діло до вечора було... Біля автовокзалу там дев'ятиповерхівка окрема стоїть... Знаю, ти дослухай спочатку! Там щось у вікні на першому поверсі промайнуло. Я «калаш» швиденько із запобіжника зняв, і тут дивлюся - з під'їзду виходить... Мені очі протерти захотілося - мало там чого від Зони очікувати можна. А вона підходить. А я стою як дурень, видивляюся... автомат, щоправда, напоготові тримаю - звичка вже, нікуди не дінешся... Тут вона мене помітила... Посміхнулася... Привіталася... А я слухаю і не чую: все на неї дивлюся. Вона у синьому комбінезоні була, яскравому... але не балахонистому, а такому, що майже облягав... Фігура в неї - то щось фантастичне! Тут тільки до мене дійшло, що я не слухаю зовсім, що вона каже – стою й посміхаюся, мов той кретин... Вона, виявляється, з дослідницької групи була. Запитувала, чи є в мене можливість їй допомогти. Їй!.. Та я б до аномалії заради неї поліз!.. Сказала, що вона займається тими, як їх... ендеміками Зони. Ну, рослинами, котрі тільки тут зустрічаються. Сказала, що втекла від охорони, бо з ними не виходить вільно діяти, і сама дісталася сюди. Не знаю, я повірив. Погодився допомогти - притягти їй дещо. За дві доби прийшов, як домовлялися. Раз п'ять ледве не накрився, поки хабар збирав. Йду, а в самого у голові одна думка: от зараз я її знову побачу! І нічого. Я навіть будинку того, де її зустрів, не побачив. Отак... Але яка вона була! Вона ж ізсередини прямо світилася…</text>
	</string>
	<string id="stalker_story_9_name">
		<text>Чоловіча самітність</text>
	</string>
	<string id="Stories">
		<text>Місцевий фольклор</text>
	</string>
</string_table>
